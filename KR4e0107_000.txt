# -*- mode: mandoku-view; -*-
#+TITLE: 襄毅文集
#+DATE: 2015-08-25 00:20:09.167961
#+PROPERTY: ID KR4e0107
#+PROPERTY: BASEEDITION WYG    
#+PROPERTY: JUAN 提要
<pb:KR4e0107_WYG_000-1a>¶
欽定四庫全書　　　　　集部六¶
　襄毅文集　　　　　　　别集類五(明/)¶
　　提要¶
　　　　(臣/)等謹案襄毅文集十五巻明韓雍撰雍字¶
　　　　永熙呉縣人正統壬戌進士官至右僉都御¶
　　　　史總督兩廣正徳間諡襄毅事迹具明史本¶
　　　　傳明自正統以後正徳以前金華青田流風¶
　　　　漸逺而茶陵震澤猶未奮興數十年間惟相¶
<pb:KR4e0107_WYG_000-1b>¶
　　　　沿臺閣之體漸就庸膚雍當其時雖威行兩¶
　　　　廣以武畧雄一世不屑屑以雕章繪句為工¶
　　　　而英多磊落之氣時時發見於文章故雖未¶
　　　　變體裁而特饒風骨其雜文亦髙視濶歩氣¶
　　　　象逈殊韓愈所謂獨得雄直氣者殆於近之¶
　　　　朱彛尊明詩綜但稱雍有集而不著集名所¶
　　　　錄雍詩一篇又非佳作其賜逰西苑記日下¶
　　　　舊聞亦不載靜志居詩話絶無一字及雍殆¶
<pb:KR4e0107_WYG_000-2a>¶
　　　　偶未見斯集歟乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　　(臣/)　陸　費　墀¶

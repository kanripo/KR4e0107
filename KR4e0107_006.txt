# -*- mode: mandoku-view; -*-
#+TITLE: 襄毅文集
#+DATE: 2015-08-25 00:20:09.289145
#+PROPERTY: ID KR4e0107
#+PROPERTY: BASEEDITION WYG    
#+PROPERTY: JUAN 卷六
<pb:KR4e0107_WYG_006-1a>¶
欽定四庫全書¶
　襄毅文集巻六¶
　　　　　　　　　　　　　明　韓雍　撰¶
　七言律詩¶
　　酬同年白亞卿宗玉¶
三邉多事客憂深天上東風送好音念我有情如對語¶
喜君無恙欲狂吟萬金肯易平安字四海誰同故舊心¶
南望燕山隔千里未知何日㑹朝簮¶
<pb:KR4e0107_WYG_006-1b>¶
　　送夏大理歸省其母壽九十六月二十一初度明¶
　　日立秋¶
綵衣仙子下青雲拜舞萱堂喜氣新時近新秋先一日¶
嵗周花甲又三旬羅輕疊雪恩袍麗杯滿流霞壽酒醇¶
積善從來享遐福加封還儗荷絲綸¶
　　宜軒詩為鄉人郭士忠題¶
一門和氣致豐盈築得幽軒分外清詩酒琴棋皆適意¶
風花雪月總忘情世間塵事隨時應林下高蹤信步行¶
<pb:KR4e0107_WYG_006-2a>¶
何日投簮歸舊隠扁舟來此濯塵纓¶
　　辛已五月望日與宣府鎮守太監王公受總戎都¶
　　督陳公友西出巡邉有作¶
曉分旗鼓向邉陲路轉羊腸信馬馳烽堠千尋明逺近¶
塞垣一道界華夷崇山峻嶺藩屏固良將雄兵陣勢竒¶
已喜皇威振沙漠天驕寧敢更南窺¶
　　雙節堂為御史朱鉉題(其伯母母/俱守節)¶
同揮清涙落重泉荀采中情晩不遷湘水未沉因有子¶
<pb:KR4e0107_WYG_006-2b>¶
首陽終餓為無天鴈鴻呌雨離羣逺松栢凌霜出類堅¶
節義從來闗世教願將女範續新編¶
　　五月二十九日登鎮朔樓避暑¶
鎮朔樓高壮國威偶來避暑駐驂騑萬家矮屋棊分局¶
四靣崇山翠作圍風引雲霞常入座天生氷雪便侵衣¶
狼煙已息邊塵逺王化于今逺近歸¶
　　登雲中城西北樓次古詩韻¶
天風吹我上層簷望入中邊逸興添草暗黄沙迷逺近¶
<pb:KR4e0107_WYG_006-3a>¶
山連紫塞見毫纖籌邉自愧李德裕憂國誰如范仲淹¶
耐此高寒屬吾輩不須重掛却寒簾¶
　　寄謝撫寧伯惠弓兼頌徳美寓懐思三律(時撫寜/總戎備)¶
　　(邉/)¶
良弓新賜專征伐分惠書生意最優稱手開弦秋月滿¶
向空發矢曙星流貫鵰敢在轅門射破敵期随驥尾遊¶
白璧黄金酬未得題詩遙寄重回頭¶
将畧家傳能不忝貂蟬行裏羡君優忠勳信是無雙士¶
<pb:KR4e0107_WYG_006-3b>¶
才望何慚第一流中外傳聞常共仰君臣行見慶同遊¶
好將一叚匡時䇿歸去敷陳玉殿頭¶
分手宣城纔㡬日暮雲西望客情優異鄉况是參商隔¶
兩地空嗟歲月流此際題詩天外寄何時秉燭夜中遊¶
丈夫遭際應圖報莫遣相思變黒頭¶
　　褒旌堂為朱御史題¶
孀居教子已登庸白髪光華寵數重龍繞朱門初表異¶
鸞迴紫誥復推封共姜自古傳貞節孟母于今見德容¶
<pb:KR4e0107_WYG_006-4a>¶
二美能全天下少為題詩句勸三從¶
　　遊雲中下寺¶
邉庭無事簡書稀偶到僧房暫息機殘雪江山驚嵗暮¶
紅塵蹤跡與心違且傾尊酒消愁悶莫向羣公論是非¶
自古忠臣報明主只将三尺播皇威¶
　　春日與一二知己小酌次趙倚樓憶山陽詩韻¶
忽傳春信到天邉猶見河山積雪連賞節已開鈐閣燕¶
懐人休棹剡溪船詞翻彩筆傾三峽酒泛瑤杯吸百川¶
<pb:KR4e0107_WYG_006-4b>¶
暫解羈愁莫相笑東風回首又新年¶
　　迎春有感¶
簫鼓迎春春意嘉偶聞春至却咨嗟空看臈雪呈新瑞¶
不見寒梅放好花鄉信何曾來鴈足萍蹤尤自在天涯¶
且𢬵杯酒消愁悶自古忠臣不顧家¶
　　春日小酌和杜荀鶴雪韻¶
塞外逢春春意生江山風景最分明半消殘雪騰寒氣¶
将冸流凘露水聲壮志肯教孤寵眷菲才何以佐承平¶
<pb:KR4e0107_WYG_006-5a>¶
人生嘉㑹從來少莫厭尊前酒再行¶
自憐昏瞶度浮生忽報春來覺漸明雪壓亂山秦塞影¶
風傳刁斗戍樓聲毎懐南國愁無限未滅西戎恨不平¶
淺薄将何報明德願騎驄馬謾巡行¶
　　解嘲寄林同寅¶
欲将直道輔明時誰信公行反作私薄行任從羣小謗¶
素心應有鬼神知宦途歲月空衰老郷國風光苦夢思¶
何日酬恩便歸去天倫堂上聚金巵¶
<pb:KR4e0107_WYG_006-5b>¶
　　兩使雲中為秦行人民悦題¶
芳年登第列清班毎誦皇華不少閒藩府再銜綸綍至¶
平城重送斾旌還謾嗟出塞勞王事便喜趨朝覲聖顏¶
我亦懐歸歸未得臨風誰忍唱陽關¶
　　紫薇精舍為陸主事孟昭題¶
　其地范忠宣公别業舊號紫薇村今孟昭卜為先壠¶
　故作精舍植紫薇以此名之不忘本也¶
精舍初開近壽藏就中風景有紅芳絲綸閣下傳來種¶
<pb:KR4e0107_WYG_006-6a>¶
虚白堂前醉後妝宿草一杯侵艶色真檀㡬炷和清香¶
名山從此増光價應頼宣公為顯揚¶
　　輓楊尚書¶
滇南江右著華勳八座連登不愧心叔逹讜言扶社稷¶
樂天高節在山林一簮白髪俄觀化四海蒼生絶望霖¶
我沗相知重傷感紫陽南望涙沾襟¶
　　春日與總兵楊公謁𤣥帝廟因散步玉虚觀楊具¶
　　酒小酌和杜工部早朝詩韻¶
<pb:KR4e0107_WYG_006-6b>¶
尋春駐馬𤣥都觀不見當年千樹桃滿地松陰随日轉¶
繞樓山色入雲高籌邉正儗行多筭壯國寧容挫一毫¶
有待天風起鵬鵠也陪霄漢展鴻毛¶
　　贈楊總兵¶
今代勳臣誰第一征西才畧古人同名聞中外裴丞相¶
身係安危郭令公萬里長城恒庇國千尋孤柱獨擎空¶
天驕從此無南下還儗趨朝總八戎¶
　　發雲中将之宣城至陽和奉勑送敵使出境因復¶
<pb:KR4e0107_WYG_006-7a>¶
　　回轅悵然有作¶
漠漠平沙路㡬程東行未遠又西行馬頭山雀飛還落¶
雲外邉烽晦復明宦海萍蹤何日定呉江鷗侣㡬時盟¶
愁來苦憶陶彭澤得向田園老此生¶
　　昨與鎮守總戎諸公訪學士倪先生言及被誣徃¶
　　事諸公為之一嘅因奉近體一詩慰之¶
欲将直道塞權門豈意豺狼即噬吞白璧蒼蠅雖少玷¶
皇天后土也知寃風霜正是成高節日月終須照覆盆¶
<pb:KR4e0107_WYG_006-7b>¶
善惡于今報尤速好開懐抱迓殊恩¶
　　次韻酬倪學士¶
窮鱗㸃額下龍門歸怨河神恨欲吞羣黨忍心平嫁禍¶
斯文揮淚惜衘寃長沙才子謾題賦東坡道人休照盆¶
四海蒼生正翹首還朝端儗拜王恩¶
曾揮綵筆歴金門蓬島雲霞恣吐吞自負直誠無愧怍¶
誰知奸惡致讐寃漫嗟鳴鳳空巢閣未許降龍乆在盆¶
天意憐才故勞困儗成大器晚承恩¶
<pb:KR4e0107_WYG_006-8a>¶
叨陪介胄坐轅門壮氣思将瀚海吞已喜三軍皆樂業¶
忍看孤客獨含寃未承京國徵賢詔且飲田家老瓦盆¶
自古名流遭横逆㡬多垂老復霑恩¶
　　暇日與倪學士羅郎中飲蕭寺中和李白詩韻二¶
　　首¶
幽堂宴集謝東君文字歡娯世䍐聞綵筆每揮華翰出¶
新詩不用舊題分巢歸宿鳥喧秋樹山没斜陽起暮雲¶
美景良辰莫虚負行人明日又離羣¶
<pb:KR4e0107_WYG_006-8b>¶
兩鎮旬宣荷聖君却慚勳業老無聞邉烽烟火猶相接¶
宵旰憂勤未得分魯酒㡬巡催落日商歌一調遏行雲¶
座中狂客休誇大學士才華自不羣¶
　　秋夜雨有感言懐二首¶
客裏逄秋感已深可堪秋夜對秋霖江湖未遂希文志¶
丘壑空懸永叔心雲壓戍樓迷畫角風傳警枕亂清砧¶
誰憐懐國思郷處無限愁腸自苦吟¶
蕭蕭浙浙更悠悠積雨聲中起百憂塵世浮名成厎用¶
<pb:KR4e0107_WYG_006-9a>¶
異鄉孤客尚淹留雅懐豈羡笙歌夜短髪深悲草木秋¶
何日酬恩便歸去呉淞江上伴眠鷗¶
　　送王進士¶
布得新恩到朔方匆匆歸去别情長喜君操行真無玷¶
老我斯文重有光滿路霜風吹客斾一天寒月照詩囊¶
從來科目多豪傑好罄忠誠答聖皇¶
　天順八年春正月晦日予被人傾擠出為浙藩參政¶
　脫險途遷美秩又得便道歸覲老親心甚樂焉遂買¶
<pb:KR4e0107_WYG_006-9b>¶
　舟南行二月望日舟次磚河阻風偶成書感一律奉¶
　寄同忩師友山東大參簡菴王先生¶
出參行省百憂寛咲解金魚上木蘭半世萍蹤纔定跡¶
八旬椿壽得承歡不愁月暗趨朝晩縱使風狂到處安¶
獨坐蓬忩自深感報君惟有一心丹¶
　　至德州約簡菴不偶寄贈一律¶
滿儗相逢握手分不圖車騎已東巡泰山空望魯邦晩¶
衛水自歸滄海春喜我已辭名位險作官復得故郷鄰¶
<pb:KR4e0107_WYG_006-10a>¶
秋風如遇南來鴈好寄緘書慰散人¶
　　涵碧亭為鄉人郭宜軒賦¶
誰搆幽亭近水濱宜軒高致自無倫波光萬頃映天色¶
茅屋數椽無市塵樵唱漁歌孤棹晩野花間草四時春¶
我來痛飲非無意也儗江湖作散人¶
　　送莫别駕之袁州¶
握手離亭酒漫傾送君南去佐專城㠶開浙水孤舟遠¶
路指宜陽别駕輕素有清名如白璧豈無惠政及蒼生¶
<pb:KR4e0107_WYG_006-10b>¶
西江父老如相問衰朽江湖亦有情¶
　　送忩友陸掌教之柘城¶
少年同志雲霄路命蹇憐君獨後期太學乆推淹美士¶
中州今喜得賢師函開黄巻傳心處座擁青衿問道時¶
樂育功成報明主還應高步鳳凰池¶
　　贈羅郎中還京¶
久司財賦駐平城經理才高綽有聲足食㡬年增士氣¶
銷兵隨處務農耕花迎紅錦添歸興酒盡青山動別情¶
<pb:KR4e0107_WYG_006-11a>¶
明向肜廷奏邉計喬遷應荷聖恩榮¶
　　贈馬郎中還京¶
青青邉桞拂宫袍粉署人歸意氣豪三載已勞經濟畧¶
一心無沗雪霜操杯殘客舍離情遠馬度關山徤步高¶
指日趨朝覲明主喬遷應荷玉音褒¶
　　貞節堂為王憲使允題(其母受封/復旌表)¶
白髪孀居教子勤子成名顯拜重恩寶函新賜雙龍誥¶
金扁高題駟馬門晚歲孤松耐霜雪中秋華月照乾坤¶
<pb:KR4e0107_WYG_006-11b>¶
共姜孟母休專美從此聯芳衍後昆¶
　　西湖舟中壽郭用行五十三(八月十/九日)¶
縹緲笙歌擁畫船慶君五十又三年西湖風月中秋好¶
南極光輝昨夜偏誰道山中無宰相古來地上有神仙¶
從今遐算應難計長似東流水一川¶
　　送徐裕軒¶
故人新置木蘭舟掛却蒲㠶作勝逰四海交游同愛慕¶
五湖風月任淹留呉山聽雨秋開閣浙水觀潮暮倚樓¶
<pb:KR4e0107_WYG_006-12a>¶
暫得相懽又相别靈巖東望起深愁¶
　　送陳梅軒先生¶
豸錦烏紗不老仙閒來西浙覽山川風神絶似難兄美¶
慶澤鍾於令子賢對酒未聽天竺雨孤㠶又掛剡溪船¶
明朝愁向桐鄉別回首三呉月滿天¶
　　同邢太守趙伯顒逰三茅觀¶
清江潮落午風恬與客憑高試捲簾呉越羣山如繪畫¶
乾坤萬物見洪纖旬宣逺慕召公奭憂樂還思范仲淹¶
<pb:KR4e0107_WYG_006-12b>¶
倚遍闌干不知晚五雲縹緲注遐瞻¶
　　同葉都憲遊净慈寺¶
何處禪林是浄慈蘇公隄畔影參差水光山色有多景¶
天下人間無此竒老我登臨方遂願高僧延欵索題詩¶
國恩未報空遊樂笑撚霜毫有所思¶
　　同錢翰林逰寶叔寺和同年張太僕韻¶
羣山佳處偶來登峭壁竒峯似劎稜疎雨落潮聲隠隱¶
淡雲芳樹影層層遙瞻親舍恒惆悵未報君恩益戰兢¶
<pb:KR4e0107_WYG_006-13a>¶
草草題詩冩高興翰林風月我何能¶
　　弓都閫招宗陽宫㑹飲和錢學士韻¶
仙家深處綺筵開旋埽塵埃闢草萊一勺寒泉清見厎¶
萬竿晴竹翠成堆恍如白日逰瓊島疑似紅雲捧玉臺¶
暫得懽娯感君賜欲圖報稱愧樗材¶
　　七月六日與寅友登紫薇樓小酌和雷大參韻¶
蝉噪夕陽殘暑天高樓同上思茫然㡬株古樹當忩外¶
一帶呉山在目前知命已甘居草野置身不覺到峯巔¶
<pb:KR4e0107_WYG_006-13b>¶
酒闌莫道休衙晩醉眼猶思望日邉¶
高樓一目盡呉天撫景題詩獨悵然功業敢誇猶在後¶
聰明已愧不如前思鄉欲歛江湖跡避暑期登泰華巔¶
翹首不堪心事切迢迢親舍白雲邉¶
　　瑞竹詩為蘇庠張司訓憲題¶
哀哀血淚滴重泉化作琅玕出道邉負土宗生真並美¶
泣林孟氏漫稱賢人言定許孫枝盛天道應憐孝節堅¶
竒瑞昭彰見風化我煩太史續新編¶
<pb:KR4e0107_WYG_006-14a>¶
　　西湖錢别瞿中書次錢學士韻三首¶
亂蝉聲裏報新秋與客携壺上綵舟銜詔還鄉真寵命¶
却金歸國豈常流四山芳樹迎紅錦一棹滄波起白鷗¶
後夜相知重相憶夢飛先到帝王州¶
尊酒樓船喜㑹同可人佳景在湖中明珠袞袞芰荷雨¶
翠浪飄飄楊栁風鳳閣豈能淹俊傑錢塘自古盛英雄¶
好驅四牡趨朝去莫待霜林葉盡紅¶
凉雨初收九夏炎竹亭燕坐喜安恬湖山笑我來遊晚¶
<pb:KR4e0107_WYG_006-14b>¶
風月因人到後添已覺功名慚召伯豈誇詞賦逼江淹¶
酒酣不覺乾坤大俯視呉山一髪纖¶
　　遊净慈寺次錢學士韻¶
勝境分明是洞天偷閑試問上乘禅老僧出定驚相迓¶
見我來遊喜欲顛翠竹萬竿圍客座白鷗數㸃傍漁船¶
品題頼有文章伯留得明珠顆顆圓¶
　　湖山舊隠為錫山錢津賦¶
遁跡湖山㡬世同湖山移在故園中畫圖不假丹青筆¶
<pb:KR4e0107_WYG_006-15a>¶
疏鑿真如造化功孤阜未荒和靖業釣臺常仰子陵風¶
逸民自古闗風教採録重煩太史公¶
　　迎親道中得報喜而有作(時寓浙/之石門)¶
畫舫迎親秋色中行行長望極呉東白雲漸覺孤飛近¶
青鳥先将喜事通但儗承懽過百嵗不須加爵到三公¶
平生至願于今遂感激皇恩造化同¶
　　觀潮¶
日日寒潮度海門潮頭高下與誰論乾坤元氣時升䧏¶
<pb:KR4e0107_WYG_006-15b>¶
呉越長江任吐吞千里還驚雷電過半空常訝雪山奔¶
人間壮觀無逾此我得遊觀感聖恩¶
　　慶謝方伯六十三(甲申九/月十日)¶
文犀宫錦照華顛晚景風流似列仙節過重陽纔一日¶
嵗周甲子又三年竇郎丹桂家聲繼召伯甘棠宦迹傳¶
從此遐齡應不老廟廊高位看喬遷¶
　　遊雲居菴次錢學士韻¶
乗間同謁梵王居滿眼風光畫不如四靣好山凌碧落¶
<pb:KR4e0107_WYG_006-16a>¶
一忩修竹稱清虚蘇公邱壑情偏放范老江湖心暫舒¶
和罷陽春人盡醉不知身世在堪輿¶
　　遊勝果寺(其地宋/宫舊址)¶
萬松夾道引肩輿鳥道登登上碧虚呉地江山如繪畫¶
宋家宫闕已丘墟風光滿眼人難遇嵗月無情鬢易疎¶
莫向尊前問名利從來造物有乗除¶
　　慶鄭大參得二子(先已有/一子)¶
多君陰德感穹蒼錫𦙍還看屢䧏祥夢卜熊羆同獻吉¶
<pb:KR4e0107_WYG_006-16b>¶
芽生蘭芷共飄香秦公纔見三堯喜竇氏休誇五桂芳¶
我昨聞啼識英物他年定儗接飛黄¶
　　陳太常西湖别墅燕集¶
郭外茅堂近水涯仙翁置酒㑹朋儕四時花木春長在¶
一片湖山秋更佳總羡太丘多樂事漫言文正有憂懐¶
飲酣不覺歸來晩滿眼西風望泰階¶
　　食薺有感二首¶
十月江南天未霜䝉茸野薺滿園荒旋呼童子尋根摘¶
<pb:KR4e0107_WYG_006-17a>¶
便付庖人入鼎嘗薦酒漫誇蒲笋嬾調羮殊勝韭芽香¶
居閒茹美皆君賜補報無能感意長¶
宦轍驅馳二十霜遷官今喜到南荒消閒遂我吟詩興¶
取樂留賓索酒甞薇省漫言勳業减金甌誰覆姓名香¶
食前方丈成何用不若貧家菜味長¶
　　題紫陽菴¶
怪石巉巖削未成紫陽風景十分清顛厓有路雲常䕶¶
陰洞無人草自生白練横江潮浪湧翠屏隔岸越山晴¶
<pb:KR4e0107_WYG_006-17b>¶
我來登覽情懐逺直上峯頭望帝京¶
　　贈修實録沈進士¶
逺持使節下錢塘科目人才自異常造化功能勞採録¶
山川人物仰輝光滿船明月吟邉趣夾道梅花到處香¶
指日還朝應顯擢好輸忠藎佐虞唐¶
　　壽酬白司空夢中與予接談懽甚之作¶
半生宦轍頼提携况復勞君入夢思丘壑只懸投老計¶
雲霄敢望故人私緘詩冩恨空傳信尊酒論交未可期¶
<pb:KR4e0107_WYG_006-18a>¶
安得微軀生羽翮天風吹送拜堦墀¶
　　遊𤣥妙觀¶
仙家樓閣枕呉山與客登臨一解顔似覺風神遊閬苑¶
不知身世在塵闤天開圖畫蒼茫裏人醉壺觴紫翠間¶
過客紛紛莫相笑宦途能得㡬時閒¶
　　遊星宿閣¶
仙家高閣倚空青與客登臨醉眼醒簷際夜燈分列宿¶
檻前曙景對疎星江湖衆水朝滄海呉越羣山繞翠屏¶
<pb:KR4e0107_WYG_006-18b>¶
六合茫茫春望逺五雲多處是明庭¶
　　芝軒為陳汝宏題¶
相君德重子賢良天產靈芝滿畫堂一本九莖真可比¶
三旬兩秀信非常漫勞綺皓歌商嶺絶似涪翁紀瑞昌¶
感召因人見王化千年門第有輝光¶
　　成化元年二月四日早在浙藩官廨得驛報使者¶
　　齎勑㫖進予復官都臺統師征兩廣先一日與二三¶
　　知已遊西湖晚歸醉卧驚覺聞此感而有賦因以¶
<pb:KR4e0107_WYG_006-19a>¶
　　自警不計其辭之俚也¶
曉雞聲裏酒初醒忽報天書到驛亭妻子驚聞猶未信¶
賓僚迎候已無停投閒自儗終衰朽任重誰期荷寵靈¶
從此湖山又無分且將勤苦答朝廷¶
　　趙伯顒别駕迎師九江一見懽甚陪欵旬日别去¶
　　因贈二詩道予志兼東翁方伯林憲使舊友¶
逺統王師過九江勞君候我碧油幢㡬回夢想何時見¶
一見心從此日降舟次匆匆分别駕樽前草草叙同忩¶
<pb:KR4e0107_WYG_006-19b>¶
凱還有待來春後重儗聯珂㑹帝邦¶
雄兵百萬沂長江鼓吹喧闐導羽幢五嶺只期明日度¶
三苗應是望風䧏天連楚水青於靛船過廬山翠入忩¶
寄語相知藩臬長好傳書札到南邦¶
　　趙伯顒以詩贈別次韻奉答¶
舟發長江浪已恬天公應為戒飛廉三湘近接無多路¶
五嶺遙看只一纖沗我提兵真欲奮如君佐郡豈能淹¶
相逢不是耽歡樂見說蒼生也具瞻¶
<pb:KR4e0107_WYG_006-20a>¶
　　次長沙贈王彦卿司馬¶
脱冕歸休懐抱開十年林下避塵埃非關盛世遺良弼¶
自是時人忌俊才緑野未容裴度老蒼生終望謝安來¶
昨宵舟次星沙上已見祥光動上台¶
　　再次韻奉彦卿(欲再㑹/不遂耳)¶
暑雨霏微天未開萬艘泊處浄無埃長沙有客能經國¶
舉世何人解惜才咫尺閒居千里隔相將恩詔一時來¶
嗟予重有同升願夜夜勞神望上台¶
<pb:KR4e0107_WYG_006-20b>¶
　　次韻答李司馬用初二首¶
古道休談陳與雷高情今也惜非才風塵嶺表心應念¶
雲樹江東首重回奏凱只須閒裏聽流光何惜暗中催¶
丈夫有志輕離別常咲曹公賦七哀¶
恨賊非因世相韓明時何事起争端秋霜定壓窮荒瘴¶
春氣終回大谷寒薏苡漫勞疑馬援蓴鱸正爾憶張翰¶
年來榮辱都看破准儗功成便棄官¶
　　贈别鍾職方鼎¶
<pb:KR4e0107_WYG_006-21a>¶
遠統王師伐叛夷犒師深喜是心知聯舟一月多談笑¶
解纜明朝又别離嶺表風塵君莫慮江東雲樹我常思¶
凱還有日重相㑹應説懽情勝舊時¶
　　次趙征夷韻送焦員外¶
相逄一笑鳳凰臺萬里長江並棹來賜勞能宣明主惠¶
變通真是濟時才驛亭樽酒辭清曉使者星光接上台¶
當道如詢嶺表事皇威定欲翦荒萊¶
　　送孟主事淮¶
<pb:KR4e0107_WYG_006-21b>¶
相門才子似君稀将命南來更有輝百萬王師供餉足¶
五千客路拂衣歸鳳毛迎日紅雲近馬足行空紫電飛¶
世禄如君真不忝好攄忠藎答肜闈¶
　　祁陽道中次韻三首答薛司徒¶
赫日輝輝耀太空樓船避暑暫掀篷山連荆楚雲無限¶
江合瀟湘水未窮兵法不踰刑賞外邉塵須静笑談中¶
漢家平定論功次獨有蕭何功最豐¶
逺統王師為翦兇廣人何慮報邉烽已看諸将籌多算¶
<pb:KR4e0107_WYG_006-22a>¶
更喜同寅肯協恭寶劎有芒曽指日輶車得路似追鋒¶
三苗從此應懐化定見梯航九譯重¶
　　寄贈錢太守昕乃翁公逹壽七十¶
春色平分五日前椿堂初度慶希年鸞書乆拜山中相¶
鶴髪真成地上仙膝遶錦袍顔似玉門迎珠履酒如泉¶
宦遊不得逢嘉㑹遙祝遐齡定八千¶
　　永州飲别錢太守昕¶
江亭酌酒與君别宦况如君亦壮哉三郡蒼生懐異政¶
<pb:KR4e0107_WYG_006-22b>¶
十年清議惜竒才却金人去難留住載米船回挽不來¶
自古登賢重循吏㑹看高步上三台¶
　　夢萱堂為李總兵震題¶
建莭登壇感慕深遊人堂北㡬朝昏邯鄲適處常供饌¶
蝴蝶迷時見倚門寸草哀心懐聖善五花封誥荷君恩¶
安邉况是多勳業忠孝從今衍後昆¶
　　榮壽堂為王給事秉彝題¶
並享高年並受封人生至願遂兼隆固知教子收功速¶
<pb:KR4e0107_WYG_006-23a>¶
也是為仁獲報豐相對錦衣人似玉齊添華髪靣如童¶
賢郎名徳推當代三錫應知進未窮¶
　　題岳陽樓二首¶
黄鶴齊雲總是樓獨登此處重回頭三湘溽暑坐來盡¶
五嶺浮烟望處收范老憂懐圖報稱坡公愁思歎淹畱¶
丈夫欲取鯨鰲志儗把新蟾作釣鈎¶
樓外晴湖接紫冥偶來登眺眼偏明包含南服乾坤量¶
吐納東流造化情五嶺只須常俯視三苗何必費徂征¶
<pb:KR4e0107_WYG_006-23b>¶
凱還儗削君山石細刻皇威紀太平¶
　¶
　¶
　¶
　¶
　¶
　¶
　㐮毅文集巻六¶

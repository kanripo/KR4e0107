# -*- mode: mandoku-view; -*-
#+TITLE: 襄毅文集
#+DATE: 2015-08-25 00:20:09.231996
#+PROPERTY: ID KR4e0107
#+PROPERTY: BASEEDITION WYG    
#+PROPERTY: JUAN 卷三
<pb:KR4e0107_WYG_003-1a>¶
欽定四庫全書¶
　襄毅文集巻三¶
　　　　　　　　　　　　　明　韓雍　撰¶
　五言律詩¶
　　夀大司冦楊公二首(四月二十九日/)¶
身荷三朝寵官聯八座榮提兵不妄殺讞獄只求生龜¶
鶴應無筭熊羆定有徴賓筵多祝頌誰似故人情¶
當代推人物惟公獨占魁清才多禆益隂德乆栽培應¶
<pb:KR4e0107_WYG_003-1b>¶
得明珠晚何妨白𩬊催佳辰隔千里無計勸霞杯¶
　　送吳布政致政還毘陵¶
盛滿心知足歸休志已伸樂天陪九老萊子慰雙親風¶
月開三徑山林見幾人西江有棠樹千載憶斯民¶
　　夜訪李少卿回至蓮塘寺同宿次少陵韻二首¶
官道千山逈禪宫一徑幽故人逺相送邀我試同遊野¶
燒随明㓕空雲任去留老僧惟面壁不解利名愁¶
招提薄暮至夾道樹重重枝綴青猿果巢深白鶴松因¶
<pb:KR4e0107_WYG_003-2a>¶
聞禪語秘頓使宦情慵清絶題詩處山寒雪滿峰¶
　　題齊氏族譜(金都事求/)¶
營丘宗法廢今喜子孫賢世系千年定親疎一本傳載¶
歌頍弁句不誦角弓篇珍重藏詩譜家聲繼鄭𤣥¶
　　贈李伯顒下第¶
窮達皆由命愁顔且暫開君宜登此選天欲老其才舊¶
學還加勉初心慎莫灰東風雲路濶還擬占春魁¶
　　輓成䂓御史(以言事罷官/)¶
<pb:KR4e0107_WYG_003-2b>¶
投簮拂袖還清望重於山舉世有公論知君無厚顔高¶
風今寂寞流水自潺湲千載看青史䑓臣第一班¶
　　偶成¶
二旬登上第十載位都堂遭遇古來少感恩何日忘不¶
須論毁譽焉用卜行藏誓竭駑駘力終身報聖皇¶
　　酬德詩謝鄉友徐文輝以㒒書童見遺¶
與君交十載德義重雷陳分取文房㒒相資客路人隨¶
車春䕶節掃榻夜鋪茵愧乏瓊瑤報題詩播縉紳¶
<pb:KR4e0107_WYG_003-3a>¶
　　山行即事有感二首寄李九川¶
逺涉登登路愁衝活活泥雲遮山脊斷雨助水聲淒村¶
火青烟濕林花翠霧迷誰憐宦遊客騘馬不停蹄¶
草暗原頭路花粘屐齒泥農家一村聚牧笛數聲淒旅¶
館時時盻鄉山望望迷東林有歸客恠底厭輪蹄¶
　　山家¶
級級山田畔農家住不移增茆苫破屋編竹補殘籬日¶
煖開蚕早雲深放犢遲年年了租稅免得吏人欺¶
<pb:KR4e0107_WYG_003-3b>¶
　　寄梅貢士鼎¶
青春人共誇文彩玉無瑕筆掃龍蛇陣胷蟠錦繡車月¶
宫曽折桂杏苑擬探花遲爾雲霄上同心佐帝家¶
　　寄陸尚文¶
東郭一尊酒西江千里程故人不可即孤客若為情秋¶
近天風厚時來羽翮輕扶搖九萬里洗耳聴蜚聲¶
　　寄秦以忠¶
宿别城東寺參商嵗月長天涯懐故舊客况最凄凉大¶
<pb:KR4e0107_WYG_003-4a>¶
器晚方就寸隂今正忙西風動寥廓期爾快翺翔¶
　　宿戈陽山家將明悵然兼憶李少卿二首¶
逺路倦行邁山家宿漸明催衣勤漏鼓聒枕亂鷄聲樹¶
杪搖風嚮簷頭溜雨鳴故鄉在何處展轉不勝情¶
達人林下卧春夢最分明不設重門險何須擊柝聲曲¶
肱如尺穏鼾鼻似雷鳴任爾朝慵起都無塵世情¶
　　寄張維本隂陽官兼管毉學¶
殘雪江村曉維舟曾訪君顔華嗟乆别消息喜相聞步¶
<pb:KR4e0107_WYG_003-4b>¶
野尋春藥登臺望夜氛此中有真樂應咲獨紛紛¶
　　夀蕳菴王先生¶
中年増一筭八月慶初辰黄鶴山頭日紫薇堂上人恩¶
添江水逺香發桂枝新無限殷勤祝楚天南望頻¶
　　項藎臣憲副曽與予同除廣東兹聞擢陜西憲使¶
　　寄詩為賀¶
同捧外臺檄憐君獨滯留清才不可掩髙位豈須求馬¶
度函闗曉雲開華嶽秋相期守初志聯步鳯池頭¶
<pb:KR4e0107_WYG_003-5a>¶
　　瘡疾在告䝉恩命毉調治既痊入謝賦詩志感¶
移病閉閑門矜憐感至尊上毉調善藥衰疾去深根蒲¶
栁重榮日乾坤再造恩時平無可報空有赤心存¶
　　題邵真人畫贈唐廷璋¶
仙子冩山川風標自入𤣥草堂芳樹裏蕭寺碧雲邊釣¶
叟方移棹行人未息肩平生出塵想對此一凄然¶
　　辛巳四月自大同宣府還朝議政五月八日陛辭¶
　　還鎮䝉恩賜酒飯賜鈔千貫且命中官諭㫖慰勉¶
<pb:KR4e0107_WYG_003-5b>¶
　　賦此志感¶
付託慚無效趨朝不自安恐干天憲重翻拜聖恩寛楮¶
幣來中使瓊筵出大官重還何以報惟有一心丹¶
　　過居庸¶
居庸天下險山勢入青蒼路轉羊賜曲溪分鴈尾長闗¶
門嚴虎豹烽堠禦豺狼願保藩屏固皇圖萬世昌¶
　　寄袁州莫别駕伯顒¶
鳥外雲初净冝陽望眼舒故人乆相别佐郡近何如分¶
<pb:KR4e0107_WYG_003-6a>¶
駕春行部休衙夜誦書仰山遺廟在希古莫躊躇¶
　　山翁¶
屋枕楚山麓門臨湘水濱樹深啼鳥亂網便得魚新塵¶
世無他慮閒居老此身悠悠倦行客轉盻慕斯人¶
　　為趙總兵題扇¶
握柄炎荒外三軍聴指麾良籌先已定多筭出還竒瘴¶
霧隨時掃清風到處吹題詩比勲徳無沗趙征夷¶
　　示彭節歸任¶
<pb:KR4e0107_WYG_003-6b>¶
辟爾逺從征賢勞重有聲馬前朝草檄幙下夜談兵奏¶
凱還鄉去迎親宰驛行中原若開府徴用更非輕¶
　　題三洲巖(在徳慶/)¶
開闢分元氣陶鎔属化工一拳平地上萬象太虛中感¶
古思羊祐脩真慕葛洪登臨動髙興長嘯海天空¶
　　送鴻臚寺鄧主簿送安南使臣事竣還京師¶
相逢遽相别歸計憶神京百粤風塵淨孤舟日夜行逺¶
人空戀德老我不勝情道出吳門下煩君一寄聲¶
<pb:KR4e0107_WYG_003-7a>¶
　　送周漢章還吳¶
轅門一相見聲價重南金獻我平蠻䇿憐君為國心别¶
違還錦里崇報待綸音無限思鄉意題詩淚滿襟¶
　　喜聞臺長李公總戎趙公同奉命出師遼東心同¶
　　力同功成必矣寄鄙詩預申賀臆¶
愛我同臺長公清果獨賢立朝纔幾日出塞屢經年北¶
敵終顛覆東人解倒懸征夷又豪傑同擬上凌煙¶
　　贈南海張行人㦸¶
<pb:KR4e0107_WYG_003-7b>¶
十載皇華使賢名動四方又乗司馬傳重過魏公鄉晝¶
錦添新彩寒梅發古香榮恩須補報莫遣嵗時荒¶
塞北曽相識越南今又逢如何兩蓬髩都未歇萍蹤對¶
酒心同感思鄉興獨濃無能了公事悵别意重重¶
　　送駱司訓秩滿赴京¶
羨君司訓乆遺愛入人深已有成材效都無計利心離¶
筵歌白雪别淚湿青襟此去應遭遇春風聴好音¶
　　思親堂為吳縣主簿李京春題¶
<pb:KR4e0107_WYG_003-8a>¶
椿凋萱尚茂遊子思難禁長望號天地如何分古今不¶
回觀化夢空負倚閭心惟有脩臣節榮親報亦深¶
　　挽駱司訓乃尊易簡翁¶
易簡乆即世如何人共憐曽看太史傳又見令郎贒孝¶
行詞林頌書香泮水傳懸知無愧怍含笑入重泉¶
　　題致政張起韶太守雙雁圖¶
髙飛出上林旅立在江潯不戀稻粱羙自怡雲水深弋¶
人空逺慕野鳥謾相侵還看騰霄去春風聴好音¶
<pb:KR4e0107_WYG_003-8b>¶
　　舟至南浦適親友袁州同知莫伯顒來考績既送¶
　　予至豐城書此贈别¶
良㑹不易得聯舟三日行喜君書上最與我叙離情循¶
吏真無忝交親預有榮明廷公論在看爾奮鵬程¶
　成化七年春二月十有八日余與總鎮太監陳公總¶
　兵官平江伯陳公視耀武揚威闗二公留欵慶林寺¶
　寺前山坡之上其平如掌下臨長江旁列茂樹衆登¶
　覽為之躍然喜勝地之偶得感二公之高情而慨念¶
<pb:KR4e0107_WYG_003-9a>¶
　時事遂及西師不覺浩然興發因作一詩書貽寺僧¶
　同遊者㕘議王孟育馮文綱也¶
嚴關閱初遍下馬憇禪林樹覆連天幙泉鳴隔澗琴憂¶
民成老疾報國喜同心聞道西征急何時聴㨗音¶
　　謝陳總兵送氈㡌¶
瘴鄉風力惡頭骨痛難禁新㡌勞君送髙情愛我深清¶
晨籠短髪暖氣温華簮感德慚無報緘詩表寸忱¶
　　四月十三日西軒晚坐偶成¶
<pb:KR4e0107_WYG_003-9b>¶
池亭晩來坐對景已忘言月色猶未滿蛙聲空自喧八¶
年遊嶺海何日到鄉園西北還多事㝠思心更煩¶
　　輓南京大理何寺丞衷¶
詳刑初拜命觀化遽傷生未授廷丞席空蜚徐杜聲金¶
陵歸旅襯玉峽起新塋留得秋臺績無慚甲第名¶
　　李節婦詩(有序/)¶
　户部員外郎李君汝嘉奉使來兩廣為予言其祖母¶
　陳孺人年二十歸其祖甫二載祖遊學武岡卒孺人¶
<pb:KR4e0107_WYG_003-10a>¶
　煢煢無依或憐其早寡諷以他適孺人以死誓而止¶
　守志三十年貞白之節如一日鄉人謀欲達諸郡邑¶
　奏請旌表孺人力辭乃弗果兹不及養矣汝嘉恒痛¶
　悼焉予聞而偉之作詩以傳¶
苦節三十載一鄉人共尊薦書辭達上恩典未旌門筍¶
采名不死共姜詩尚存相將荷褒贈雲路有賢孫¶
　　夀張同年都憲¶
老我同年友相逢總異鄉一尊初慶度七夕喜新凉撫¶
<pb:KR4e0107_WYG_003-10b>¶
鎮勲勞大驅馳道路長無能遙附驥凝睇海茫茫¶
　¶
　¶
　¶
　¶
　¶
　¶
　襄毅文集巻三¶

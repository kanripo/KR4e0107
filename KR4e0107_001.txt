# -*- mode: mandoku-view; -*-
#+TITLE: 襄毅文集
#+DATE: 2015-08-25 00:20:09.186821
#+PROPERTY: ID KR4e0107
#+PROPERTY: BASEEDITION WYG    
#+PROPERTY: JUAN 卷一
<pb:KR4e0107_WYG_001-1a>¶
欽定四庫全書¶
　襄毅文集巻一¶
　　　　　　　　　　　　　明　韓雍　撰¶
　五言古詩¶
　　同年㑹詩分韻得呦字¶
　近辱亞卿姚年兄書言正初黄門宋宗魯倡一同年¶
　㑹序齒不序爵㑹者僅三十人狀元劉先生以鹿鳴¶
　詩分韻在席皆有賦公在外必以不預為恨於是效¶
<pb:KR4e0107_WYG_001-1b>¶
　洛下故事留呦字一韻専俟發揮得書三四讀不能¶
　釋手此葢亞卿諸公不鄙雍遺玷同年欲與進之意¶
　甚盛也顧不敏不足以發揮盛事然念昔洛中耆英¶
　之㑹王宣徽留守北都不得預致書潞公有願寓名¶
　其間幸無我遏之語始獲預焉其㑹與今㑹雖不同¶
　其有關風化為人所嘉羨則同而况亞卿諸公以書¶
　招我若固以不敏辭是不知感激果於自棄矣遂依¶
　韻賦五言古詩一章以塞白且期後㑹諸公必能改¶
<pb:KR4e0107_WYG_001-2a>¶
　教我也¶
憶昔甫弱冠鹿鳴歌呦呦遂能從羣僊直上瓊林遊瓊¶
林探名花少年我其尤同披宫錦袍共泛黄金甌一時¶
吐壯氣浩浩横九州豈徒踐董賈實欲肩伊周朅來十¶
五載各有官守憂友情膠漆深宦迹參商侔榮落雖或¶
殊大閑鮮遺羞賢科稱得人吾榜居最優邇聞黄門第¶
開筵集斯流尚齒不尚官欵曲偏綢繆尊罍疊獻酢珠¶
玉紛賡酬我慚鎮南邦末席趨無由忽得春卿書分韻¶
<pb:KR4e0107_WYG_001-2b>¶
為我留旦凖昔同列推薦行隂謀王聶始同曹敗覆終¶
相讐彼皆古同年智愚難匹儔作詩附終篇相期鑒前¶
修明秋我入覲後㑹知能不¶
　　題行臺驄馬行春圖¶
芳春日和煦乘驄逺巡遊品類遂生育嘉景羅道周青¶
山高挿天緑水深不流喬松與脩竹嵗寒君子儔紛紛¶
李桃花競艶俱含羞觸物感時叙方寸恒多愁誅鋤奸¶
宄凶一道風霜秋斯乃職分常孰較劣與優所貴布徳¶
<pb:KR4e0107_WYG_001-3a>¶
化先解黎庶憂于焉起沈滯于以伸寃幽惠此㷀獨民¶
而且扶善柔所行茍皆春厥職斯無尤况嗟國步艱切¶
齒期復讐勤王無路歸空横濟川舟冩圖警朝夕黽勉¶
追前修¶
　　壬申嵗暮預約同寅余公新正郊遊值霖雨悶甚¶
　　正月三日因攜壺獨酌貢院池亭悵然有懐¶
天眷隆淺薄日夕不寜處兹焉肇新嵗崇朝積隂雨念¶
此休暇期客抱無可語呼童攜斗酒聊此適襟宇豈但¶
<pb:KR4e0107_WYG_001-3b>¶
解勞瘁亦以樂治理高亭獨危坐八窻靜如洗亭下方¶
池深舉網得鮮鯉烹鮮浮大白感嘆不能已堪輿寄渺¶
然固知若逆旅君親徳未酬徒以身自許所幸年未暮¶
勉進或有取誰能副我圖悵然憶知已¶
　　再用前韻奉酬同寅余公持敬¶
天将啓中興神龍在淵處一朝飛在天雲從作霖雨若¶
人素端重殊無妄笑語棟梁美才具圭璋秀姿宇臣鄰¶
帝左右四海率化理豈但蠻夷賔更誇甲兵洗羨君風¶
<pb:KR4e0107_WYG_001-4a>¶
雲㑹不殊禹門鯉棘寺蘭臺榮超遷正未已用罰克明¶
慎體念大易旅丈夫幸遭際何須羨巢許黙黙古所羞¶
諤諤古所取相勉陳嘉猷致君日恭已¶
　　苦雨阻風夜泊劍江龍霧洲述懐十二韻三月四¶
　　日也¶
積霖殆三旬隂雲不能掃深江浩無涘滔滔走黄潦怒¶
風長號鳴排空雪山倒東作已逾時耕子心悄悄百糓¶
未始播平疇尚豐草農事或荒廢生民曷温飽蹇予徳¶
<pb:KR4e0107_WYG_001-4b>¶
淺薄致此灾沴兆惕焉發深省中懐自憂懊誰能補天¶
漏捧出日杲杲雨暘允時若稼穡遂堅好維舟坐終夜¶
無計叩穹昊古聞誠可格我但精意禱¶
　　寄鄉先生張養正毉師¶
君子抱道徳所志恒在民達則善天下窮亦思濟人濟¶
人伊何切毉道體至仁先生吳中彥毉名冠時紳早承¶
家世傳羣書探其真療病固本元制藥分君臣死生一¶
脉决其應若有神沈痾一劑起竒効時能臻且其不責¶
<pb:KR4e0107_WYG_001-5a>¶
報嘗欲先賤貧所以賢大夫禮遇隆嘉賔宋清韓伯休¶
鄙哉何足論越人與元化足以繼後塵况其卓犖才髙¶
談妙經綸斯人茍出仕所志囘陽春偉哉張先生毉中¶
之鳳麟作詩寄遐想用俟觀風陳¶
　　贈别李文曜少卿¶
仲冬倐云暮朔風始凄其寒雲吹不開凍雨連朝霏征¶
夫倦行邁暫爾停葛溪命駕訪故人夜方抵其廬故人¶
忻我來呼童羅酒巵勸酬心孔懽痛飲何能辭重念賢¶
<pb:KR4e0107_WYG_001-5b>¶
昆季能文復能詩隠顯雖不同聲名皆四馳蹇予凉薄¶
才托交共襟期兹焉或傾倒開我茅塞私我笑王子猷¶
雪夜訪戴逵一棹至剡溪云胡遽然歸又笑嚴中丞草¶
堂訪布衣禮遇雖或勤中懐積町畦豈若吾主賓一誠¶
弗相疑友道固若是彼徒紛紛為僕夫告夜闌漏鼓聲¶
遲遲振衣出門去伸謝寜無詞¶
　　鄉友張汝明陸宗海宗湜宗博皆良契也别久而¶
　　思申友道以告之葢寓内交之義云耳¶
<pb:KR4e0107_WYG_001-6a>¶
伐木詩久廢友道益以缺紛紛市井徒權貨日交接權¶
門勢方盛炙手時可熱一朝勢或傾掉臂隨斷絶貨室¶
利可資相親競諛悦有時利或盡反面肆欺蔑翟公曾¶
書門馮驩亦喻説斯迺理自然古人言至切我嘗處鄉¶
邦所友多俊傑一張與三陸門第皆閥閲四人與我游¶
情好罔優劣彼非因勢趨我非因利結有義恒相規有¶
過恒相訐膠漆意永固芝蘭味無别暌違甫二載逺懐¶
不能歇嗟我門第衰一弟更單孑西山日薄時有力不¶
<pb:KR4e0107_WYG_001-6b>¶
能竭定省無歸期中腸自嗚咽况乏裨益才所至嗤政¶
拙深慚立堪輿虧此忠孝節所賴惟同心旦暮一扶挈¶
我愛晏平仲交久敬不輟又愛朱暉賢妻子託能愜作¶
詩寄殷勤此心誓如鐵相勉永弗諼期以效前哲¶
　　九江候孟誠李都不至而囘留此寄情¶
同年復同官别久重相憶聞君北堂訃使我増惻惻逺¶
來致生芻兼之慰憂戚山頭側身望十日未能即試問¶
東來船杳然無蹤跡匍匐無計往而且乏羽翼况奈心¶
<pb:KR4e0107_WYG_001-7a>¶
事牽匆匆逼行色空須悵然歸欲候那可得莫嗔南風¶
狂莫怪江水逆古稱㑹面難何時此情釋願言節哀痛¶
終圖報深徳¶
　　直齋古詩為鄉人韋孟誠題¶
平生方寸間秋毫未嘗蓄譬之勁弓弦力挽不能簇又¶
若剡木矢寜折不可曲嘆彼姜公輔售名徒取辱豈如¶
史魚賢宣尼亦稱服朂哉鑒諸古不渝允終穀¶
　　輓樂僉憲妻劉孺人¶
<pb:KR4e0107_WYG_001-7b>¶
古有樂羊妻勸學嘗斷織又有姜詩配養姑孝能力寥¶
寥千載下孺人繼芳蹟淑徳馨芝蘭貞心厲金石相夫¶
學成仕秉憲克善職奉姑養厥志匪但豐衣食况能教¶
子姓尤善遇宗戚所以賢哉名里閭共欽式遂承天恩¶
褒紫綬映朱翟年方躋下夀易簀遽永畢崇岡玉深埋¶
碑有太史筆觀風採列傳光榮耀無極¶
　　久苦淫雨喜晴登聚奎樓有作(五月十二日也/)¶
旬時苦淫雨不得頑雲開平湖漲瀰漫矮屋垣多頺四¶
<pb:KR4e0107_WYG_001-8a>¶
郊亦茫茫禾黍傷胚胎吾民失生業田叟尤悲哀博施¶
志雖勤濟衆誠難哉慙無燮理能獲戾曷敢推荷此蒼¶
蒼仁幸矣囘凶災朝陽發光彩飄風自南來長養萬物¶
成且阜斯民財登樓一舉手倚欄重徘徊¶
　　登湖口上鍾嵒閣有感而題¶
愛此江閣幽維舟坐終日本徒玩化理不是荒遊逸¶
　　分少陵詩句夀漁樂先生七十¶
練川有達士徳誼重搢紳軒冕非所圖以漁樂天真五¶
<pb:KR4e0107_WYG_001-8b>¶
湖浩烟波扁舟一絲綸子陵富春山吕望渭水濱遺風¶
邈百世于今覩斯人昭代訪遺賢㑹見迎蒲輪¶
　　　右人字¶
春秋倐云邁林泉寄餘生有子經濟才憲府蜚英聲推¶
封拜嘉寵龍章下承明烏紗豸錦袍白日昭光榮人生¶
有斯樂况值時治平仰天一大笑舉杯勸長庚¶
　　　右生字¶
賈藝不欲售甘心事休逸老陪香山九賢如竹林七一¶
<pb:KR4e0107_WYG_001-9a>¶
朝天恩下光輝照蓬蓽脱却逍遥巾從容佩簪紱芝蘭¶
間玉樹蹌蹌遶前膝舉觴祝親夀願與南山匹¶
　　　右七字¶
桑榆景彌好福祉自天錫偕老復夀康安居享禄食練¶
川喬木家屈指百無十新秋時雨霽華堂薦紳集金樽¶
注流霞飲如長鯨吸酒闌月初上光芒照南極¶
　　　右十字¶
平生厭塵俗雅志素希古優游林泉下甘與麋鹿伍夀¶
<pb:KR4e0107_WYG_001-9b>¶
考躋七旬禄養享三釜佳辰集良賓肆筵設樽俎翩翩¶
青鳥來蟠桃送王母棄核齊崑崙遐齡豈勝數¶
　　　右古字¶
新秋紱麟期清風自天來烹龍且炰鳳華堂夀筵開有¶
客海上至自云出蓬萊喜君夀且康為獻流霞杯主人¶
心孔歡須臾玉山推遥遥故鄉心何當一追陪¶
　　　右來字¶
宿雲淨遥空瑞彩騰少微亦有南極星中宵爛光輝哲¶
<pb:KR4e0107_WYG_001-10a>¶
人初度晨眉夀世所稀朝陽丹鳳雛翽翽翺翔歸髙堂¶
敞華筵珍羞擊鮮肥嵗嵗祝長生孝子心無違¶
　　　右稀字¶
　　送簡菴王先生㕘政湖廣¶
條風扇微和凍柳青始萌載酒出東郭言餞君子行舉¶
觴未及酬澘然涕沾纓念昔侍芹泮知遇如平生慇懃¶
道愚䝉學業幸爾成感此恩義重欲報心怦怦同朝二¶
十年豈異骨肉情方資永承式遽爾歡戚并喬遷佐雄¶
<pb:KR4e0107_WYG_001-10b>¶
藩買舟趣脩程且展經濟畧大拯瘡痍氓坐使湖湘間¶
境土悉以平勲庸動宸極召用諒匪輕斯時重盍簪相¶
與匡文明匆匆不盡意落日催雙旌目斷灤河舟夢遶¶
江漢城衡陽雁北來勿惜頻寄聲¶
　　寳善堂為姚亞卿鄉人題¶
世徳恐或墜名堂在瑶林守兹萬端善何啻雙南金克¶
闡父祖志允師聖賢心朂哉永弗渝餘慶來駸駸¶
　　雨中招陸尚文¶
<pb:KR4e0107_WYG_001-11a>¶
積雨生百感緬懷舊朋遊記得布衣時曽上君家樓君¶
家慈母賢延欵禮最優維時作霖雨欲歸苦相留對牀¶
且三日講道何嘗休一從硯席分屈指二十秋踪跡雖¶
闊逺此心更綢繆憐君命猶乖壯志良未酬有司選才¶
行纔看謁宸旒已登青雲階髙步諒匪憂而我獨戀戀¶
訪問嗟無由請君夜話來消我萬斛愁¶
　　問林同寅季聰疾¶
良契久在吿單居苦無聊窘然坐臺署日盻趨晨朝得¶
<pb:KR4e0107_WYG_001-11b>¶
書知未能悵然心旌揺宣尼且謹疾煩君益珍調¶
　　陳緝熈修撰先隴十詠¶
　　　靈巖晴旭¶
暘谷升朝曦靈巖發晴光巒峯削金碧林木流葱蒼延¶
暉入琳宫影落浮圖長孝子葵藿心傾向亦皇皇¶
　　　震澤秋蟾¶
巨浸不可測羣山繞其潯夜深上圓景天水光相侵風¶
帆照逺近沙鳥明浮沈徹底年年清照見哀哀心¶
<pb:KR4e0107_WYG_001-12a>¶
　　　光福烟霏¶
山寺延倒景烟霏坐來深殘紅斂傑閣浮翠迷遥林歸¶
鳥晻靄中髙塔亦隂隂瞑色欺淚眼猶聞鐘磬音¶
　　　穹窿雲氣¶
山川有佳氣飛飛滿穹窿變態既靡常間色亦匪同隨¶
時作霖雨賛此化育功凝睇不可休疑親在雲中¶
　　　天平嵐翠¶
天平帶晴嵐蒼翠彌巒岡松筠既叢茂泉石亦幽芳先¶
<pb:KR4e0107_WYG_001-12b>¶
正百世人廟食山之陽眷言慕遺徳至孝能顯揚¶
　　　海雲茶屏¶
海雲近佳城佳樹特連理英英著冬花壘壘屏障起紅¶
芳冐氷雪羞與桃李比元勳光舊廬吾慕逃虚子¶
　　　寄心脩竹¶
禪林茂脩篁翠影䕃𤣥室清風入林杪鏘鏘奏金石六¶
逸不可招七賢已陳迹感古重傷今遊魂竟何適¶
　　　古廟喬松¶
<pb:KR4e0107_WYG_001-13a>¶
廟古松亦古居人不知年直幹凌碧落深柯入黄泉上¶
有白鶴巢下曾見牛眠殷勤築禁步勿使根株連¶
　　　沃壤西成¶
平疇萬頃餘多稼垂秋成農人畢收穫坐見百室盈比¶
屋既足食公家亦寛征孝子薦時羞取以供粢盛¶
　　　伏龍晚睇¶
伏龍來東南蜿蜒氣凝結孝思卜先隴神人指真穴登¶
高竚遐瞻暮景慘分列髣髴見親容長吁淚成血¶
<pb:KR4e0107_WYG_001-13b>¶
　　送程僉都彥實出鎮遼東(得其字/)¶
彤庭拜簡命領節安東陲平明出都門冠葢如雲隨祖¶
觴未及酣相顧何凄其念子公輔器徳懋才且竒早年¶
歴清華聲望蔚四馳喬遷佐臺憲風紀資維持懽㑹曽¶
幾何曷忍遽别離遼陽古重鎮付託惟君宜君行益慷¶
慨所至諒有為千里桑麻場百萬貔貅師要使耕鑿遂¶
而且甲兵治天驕憚威聲塞外不敢窺庶分東顧憂少¶
荅寵眷私微雨路塵凈輕風楊花吹膏車秣馬行去去¶
<pb:KR4e0107_WYG_001-14a>¶
莫我遲臨岐把衣袂更有叮嚀辭丈夫感知遇圖報須¶
及時功成早還朝慰我遥相思¶
　　送張起韶寺正出守保定¶
都門歇時雨旭日晴光流之子拜嘉寵南行典名州名¶
州近京國民物富且稠古稱治亦難而今簡才優惟君¶
瑚璉器早嵗登瀛洲作官三十年直道從淹留再登棘¶
寺選不喜亦不憂平反著勞績賢聲徹宸旒于兹付重¶
寄期解黎庶愁君行勿怠荒庶以荅鴻休漢廷有循吏¶
<pb:KR4e0107_WYG_001-14b>¶
通顯登列侯丈夫幸逢時儷美當操修¶
　　作朱中書文徵猶子字説兼勵以詩¶
雲間有華族世徳鄉閭推隠君徳彌彰六子生絶竒芝¶
蘭間玉樹森森列階墀頭角皆嶄然奚止稱白眉伯也¶
幹父蠱克家禮無違次雖少長殊立身率能知長者向¶
文學塲屋事可期少焉就外傅取友能得師進修不怠¶
荒成人理無疑我悉命以字走筆摛文詞厥字義孔深¶
諸子當潛思荀氏十龍駒竇老五桂枝聯芳載典籍千¶
<pb:KR4e0107_WYG_001-15a>¶
古家聲垂勉旃踵遺休圖報明盛時¶
　　寄大司馬王公度¶
大才不易得時艱良可憂所以古聖賢治世懐逺猷召¶
公欲致政周公勉相留二公心徳同儷美匡成周芳聲¶
播千古人皆仰前修堂堂王司馬當代第一流以身徇¶
國家才氣誰可儔方兹任經濟整頓多事秋如何在告¶
中遽爾得退休不知諸同列亦曽勉留不昨簡掌邦政¶
朝廷廣詢謀黄門御史言稱職惟君優上允即超拜四¶
<pb:KR4e0107_WYG_001-15b>¶
方動懽謳兹聞勇退歸物議皆啾啾嗟予忝知已痛惜¶
不自由所惜為天下匪為君身謀四方水旱多賊盜方¶
且稠須起出羣才同心運良籌淵𠂻必有在士論終當¶
收君其善養年予未歌四愁¶
　　六月九日雲中行臺池亭偶成¶
卓午火雲起三邊且炎蒸薄暮亦煩倦池亭試閒登須¶
臾山風來襟懐爽如氷輕羅不可試重衣更須増步還¶
坐中堂蕭然一青燈因之發感嘆庶以知自懲¶
<pb:KR4e0107_WYG_001-16a>¶
　　十二月二十有八日余與總兵官彰武伯楊公副¶
　　總兵都督曹公地官郎中羅公習正旦儀於善化¶
　　寺禮既畢楊具酒肴邀鎮守太監王公守備中貴¶
　　羅公同此小酌以為嵗暮休暇之樂余浩然興發¶
　　因成五言古詩一章聊叙情曲且識余感¶
流光一何駛冉冉芳嵗闌嗟我裨益疎幽懐弗能寛所¶
幸封域内物阜民且安既習嘉禮成聊此閒遊觀内相¶
三槐後情意如芝蘭總戎出關西才器比琅玕謙冲副¶
<pb:KR4e0107_WYG_001-16b>¶
帥先教子同登壇豫章先生裔中貴及地官並馳英俊¶
聲相從此盤桓禪窟大如斗兀坐無嚴寒總戎邀麴生¶
羞膳羅杯盤忘形到爾汝勸酬心孔懽餘酣豪氣充彼¶
此戒素餐丈夫感知遇豈憚世事難側聞河套賊西夏¶
為驕奸安能建長䇿奮飛擒可汗上報明主恩盡此方¶
寸丹局促空太息不得生羽翰拂袖歸行臺留題後人¶
看欲問作者誰臺叟吳門韓¶
　　圖韓范二公經畧西夏事跡于正心堂之壁各系¶
<pb:KR4e0107_WYG_001-17a>¶
　　以詩著志也¶
魏公真間氣出也遭時亨芳年掇巍科柄用良匪輕諫¶
垣累抗疏四海蜚英聲望重官益尊台鼎司鈞衡危疑¶
决大䇿宗社賴以平元勲固莫加雅量孰可名維時孽¶
冦賊西夏為縱横帝簡出羣才命公秉鉞行公行志有¶
在壯氣何崢嶸誓欲復土疆肯效城下盟軍容若山動¶
威令如雷轟賊聞膽已寒下馬遥相迎奉表願納貢曷¶
敢復戰爭山林有羣盜聞風亦憂驚薄伐即送降不假¶
<pb:KR4e0107_WYG_001-17b>¶
血刃征坐令數千里藩鎮皆銷兵豈惟邊患除公尤撫¶
邊氓開倉大賑䘏百萬死復生西人感公恩處處生祠¶
成朝夕共瞻拜如念慈母情天將傾西北賴公手能擎¶
人懷左袵憂頼公終弗更一世揚偉蹟萬古垂光榮題¶
詩仰餘光北斗天中明¶
宋室治已久三垂悉安生西賊何奸驕卒然背初盟秦¶
中既告急朝野咸震驚范老獨慨然誓欲此賊平面受¶
閫外寄胸中百萬兵跨馬提寳刀長驅莫敢攖侵疆始¶
<pb:KR4e0107_WYG_001-18a>¶
遍歴成筭先已行大順當要衝賊必紛紛爭板築倐云¶
具旬日完髙城賊聞傾國來相訝如神明揮軍與血戰¶
敗北僵屍横從兹膽已破不敢窺咸京蜀羌亦歸心願¶
入為編氓公能推誠信撫接如孤㚺營田萬頃餘勸課¶
皆開耕西成富收穫百室俱充盈有無時懋遷日中通¶
民情干戈既偃息所至壺漿迎歸來告天子報功亦非¶
輕黄閣賛大猷事業尤忠誠惟公千載士豈但人中英¶
先憂與後樂有志事竟成泰華擎空高江漢徹底清流¶
<pb:KR4e0107_WYG_001-18b>¶
風播永世忠獻齊芳名¶
　　夏太常碧梧翠竹圖為林同寅季聰題¶
孤桐何亭亭脩竹亦嫋嫋根株起泉石相引入雲表喬¶
枝潤𤣥雲宻葉揺翠葆所嘉清標同非比華色好芳春¶
鬬妍姿嗤彼衆花草一時固悦目零落苦太早節操豈¶
若兹霜風不能撓良材世皆惜大匠解品藻棲食招鸞¶
凰厥美謾稱道虞廷取制作音韻天下少¶
　　淇園晴翠為前人題¶
<pb:KR4e0107_WYG_001-19a>¶
芳蓮出淤泥紅藥翻雕闌托根既匪固塵滓亦瀰漫驚¶
風將雨來艶麗紛凋殘此君自幽㓗玉立淇水灘氛埃¶
弗能侵竒石與盤桓豈解避盛暑惟知耐祁寒風雨時¶
一過園丁報平安勁節不少摧秀色益可觀都臺有君¶
子雅操世所難太常交誼深比徳冩琅玕流芳嗣衛武¶
題詩後人看¶
　　三茅觀與左遷錢學士致仕陳太常讌集分韻¶
攬衣上髙軒開軒俯遐荒江山界吳越勝槩非尋常雲¶
<pb:KR4e0107_WYG_001-19b>¶
起風隠隠潮生浪滄滄好風入我懐氷雪生襟裳眷言¶
我同心聊此盡一觴一觴未及酬𡨕思熱中腸丈夫感¶
知遇圖報心遑遑豈須薄江湖何暇思廟堂但使吾道¶
行咸能濟時康所以鄉先正進退憂弗忘我希古之人¶
嵗月悠且長何以誓此心仰視白日光¶
　　　右滄字¶
三茅一何竒門與越山對西湖在何許蒼茫隠其背絶¶
頂多樓臺從來幾興廢喬林掩映好百鳥聲瑣碎我嘗¶
<pb:KR4e0107_WYG_001-20a>¶
乘使車踪跡窮宇内山川亦周覽佳麗鮮可配來兹集¶
良賔頓覺精彩倍子瞻方謫宦若水已勇退行蔵雖匪¶
同心志總弗昧芳尊叙寒暄新咏冩肝肺瓊林粲珠玉¶
但覺我形&KR0126;去去各勉旃流芳踵先輩¶
　　　右對字¶
　　張司訓乃尊松坡翁輓詩¶
我嘗持使節幾到于越城駐節訪隠君知有松坡名松¶
坡不嗜進雅重月旦評道義施一鄉濟利良匪輕一經¶
<pb:KR4e0107_WYG_001-20b>¶
授佳器卓卓蜚英聲登科作師儒能使斯道行乃知松¶
坡徳流衍在後生兹已作古人聞之欲沾纓鄱湖水已¶
落弋溪鳥空鳴欲養不可囘孝子難為情朂哉圖顯揚¶
終可慰九京¶
　　夀趙總兵(三首/)¶
去年祝君夀艤舟瀟湘灣今年重祝君遥遥望梅關梅¶
關如在天可望不可攀冩我心中私祝君比南山¶
别來未旬月夢寐懷斯人允為三軍帥拯此兩廣民曹¶
<pb:KR4e0107_WYG_001-21a>¶
彬不妄殺羊祜心更仁仁者夀必遐綿綿等莊椿¶
夜起視河漢將星光新新蒼姬運中興崧岳生甫申時¶
事亦孔艱匡濟惟良臣願言宏厥施乂此烝烝民¶
　　十二月二十有三日發梧州之潯與二三同事小¶
　　酌書感¶
遐荒嵗云徂行役猶未休晨起戒舟子理櫂泝急流笳¶
鼓聲初喧舳艫蔽江浮亂石白齒齒激湍清瀏瀏長風¶
飽蒲帆薄暮方始收嗟我本駑鈍辭親恒逺遊烏鳥亦¶
<pb:KR4e0107_WYG_001-21b>¶
有情豈不懐故丘時事方孔棘恩遇亦未酬眷兹弗荒¶
寜奔走不自由所幸二三友同朝舊朋遊且與倒一尊¶
解我百責憂重裀坐廣堂髙爵等列侯丈夫茍有志視¶
此同一漚所貴慎明徳建功踵前修舉杯望青天思飲¶
月氐頭¶
　　寄王畏齋¶
兒從故鄉來一一問鄉舊見説畏齋老風神益明秀華¶
岳出晴空孤松立霜後詩書老不倦日夕娛俎豆平生¶
<pb:KR4e0107_WYG_001-22a>¶
丈夫心耿耿自天祐遥誦南山詩祝我仁者夀¶
　　拙齋為馮泰題¶
世俗多尚巧馮生志守拙巧或取機禍拙豈見顛蹶先¶
聖有嘉言如愚且欲訥蔵修務實踐庶以光閥閲¶
　　寄酬王同節大理¶
抱病厭塵事懶通交游書辱我同心人慰問何勤渠華¶
札累數幅新詩綴瓊琚陽春曲調髙欲和慚不如况予¶
久思退猶荷頻吹嘘感徳報未能臨緘重躊躇¶
<pb:KR4e0107_WYG_001-22b>¶
躊躇念君子友道一何篤同年同列情終始髙世俗量¶
涵子明度徳繼魏公躅㢘公擅美譽平恕罔寃獄高門¶
未是榮崇臺豈云足輔世須大賢相期秉鈞軸¶
　　題行臺喜雨堂¶
提兵靖南蠻三載兵始收吾民尚凋弊所事惟田疇如¶
何耕植時未見雨澤流地拆苗漸槁比屋聲啾啾且聞¶
中原地旱亦傷來牟中原流徙多北敵懐奸謀一或嵗¶
大凶所在生百憂我忝大夫後與國同戚休徳凉召時¶
<pb:KR4e0107_WYG_001-23a>¶
灾恐懼當禱求聖主重民命祀神禮先修詔未臨海邦¶
氣已潛通幽果然賜甘澤旬日遍九州枯槁咸囘蘇百¶
穀定有秋酷暑亦淨洗炎荒凉颼颼聖徳與天通民亦¶
知所由兒童競鼓舞父老齊歌謳小堂適茍完懽感惟¶
我尤羣公攜酒至且有新詩投扁以喜雨名酌以黄金¶
甌我愧不能當題詩紀皇猷¶
　　世儒堂為俞山人¶
昔承俞山人遺我㕘同契因之訪南國知是儒者裔華¶
<pb:KR4e0107_WYG_001-23b>¶
胄遥遥來傳書十餘世隠顯雖弗同守業不少替卦探¶
伏羲畫辭講三聖繫踐履無愧怍著述有文藝手澤尚¶
如新遺像猶未敝山人益克肖講學了生計阿母守貞¶
節旌書表門第見重瀛洲仙名堂與佳製賢聲播三吳¶
慶澤衍千歲勗哉子若孫箕裘謹終勵¶
　　戊子十月五日與鎮守太監陳公巡撫都憲陳公¶
　　總兵都督馮公遊端州七星巖¶
二氣初盪摩精華巧融結清濁既分判崆峒見巖穴初¶
<pb:KR4e0107_WYG_001-24a>¶
登覺幽深旁轉更髙㓗嶙峋起玉桂繚繞垂綵纈寒溜¶
浮空明巨石羅曲折逢逢擊地鼓洪響不外泄乃知化¶
工神難與俗儒説丹青筆雖妙誰能冩竒絶良辰羽書¶
稀聊此一怡悦辱我同心友欵留出佳設坐久毛骨寒¶
恍如在氷雪舉觴勸滿飲浩歌激壯烈丈夫感知遇圖¶
報心孔切所愧才徳荒弗能繼前哲正誼不謀利臨事¶
秉大節仰視蒼蒼天此心誓如鐡¶
　　輓琴川錢恒軒先生(乃子昕㕘政湖廣/)¶
<pb:KR4e0107_WYG_001-24b>¶
洒洒美髯翁玉骨氷雪姿養高虞山下世利何嘗思家¶
儲累萬石雅志惟好施積久報亦宏有子昌明時飛騰¶
踐華要清望海内知推恩錫龍章輝光照門楣豸繡耀¶
閭里晩景心顏怡如何忽觀化竟爾迷所之生榮死亦¶
哀全福誰能追磨崖表新阡隠徳千古垂矧兹廟堂器¶
豈久淹藩籬寵光賁幽泉加贈定有期¶
　　奉萱堂詩為吳縣主簿李京春題¶
李君佐鉅邑奉萱有高堂名堂意云何孝子心彷徨父¶
<pb:KR4e0107_WYG_001-25a>¶
兮不可見母也幸夀康昔年故里居思母情孔傷令迎¶
就禄養在客如在鄉放衙晴日晡閉户清宵長堂中具¶
尊俎阿母升方牀錦衣率子婦稱夀在膝傍時新薦珍¶
羞家釀傾瑶觴承順母顏色欲我憂盡忘鶴髮明翠冠¶
童顏照霞裳母心安且樂遐算應無疆况君負俊才佐¶
邑人稱良從兹懋聲蹟逺到未可量明鏡頌光庭鸞鳳¶
美仇香願言踵先哲顯揚更流芳¶
　　朱揮使昆仲南園八詠¶
<pb:KR4e0107_WYG_001-25b>¶
　　　半畝塘¶
先翁愛清致鑿池百步週徹底見泉竅慶源時時流¶
　　　一鏡亭¶
池水明似鑑結茅當水深波光兼月華照見友恭心¶
　　　釣魚磯¶
香餌投清池得鮮不須買還擬取巨鰲長竿向東海¶
　　　盟鷗石¶
二難總忘機盤礴坐雲骨白鳥知此心浮波不肯沒¶
<pb:KR4e0107_WYG_001-26a>¶
　　　梧桐井¶
寒甃䕃佳木報秋孤葉低殷勤為培植將有鳴鳳棲¶
　　　芙蓉臺¶
拒霜初著花秋色滿堤堰隨時守清素肯向東風怨¶
　　　採蓮舟¶
水花開滿池小艇自尋摘還截碧筩盃斟醪勸佳客¶
　　　栽菊徑¶
繞籬植寒花相對自怡悦豈但顔色好愛彼守晚節¶
<pb:KR4e0107_WYG_001-26b>¶
　　葑溪雜興¶
霜重林已空風高水愈涸荒園一散步暮景覺蕭索忽¶
見古梅樹横斜出籬落攬衣看枝柯相將綻紅蕚嵗寒¶
幸有此氣味儘可託¶
　　次韻留别徐武功先生¶
公昔秉鈞軸清班領斯文明良契魚水慶㑹乘風雲忠¶
誠帝簡知譽望誰不聞松筠挺節操蘭桂揚芳芬何期¶
麟鳳姿誤陷豺虎羣一時暫爾屈四海清名信人情自¶
<pb:KR4e0107_WYG_001-27a>¶
薄惡世事多紛紜而今媢疾徒屈指有幾存揮毫跡已¶
富著書業尤勤欽仰懸九州韜晦居海濆我慚拜嘉命¶
南陲統三軍餞送有佳章深感知已恩駑駘逐驥足女¶
蘿附松根我欲助聲光相與流八垠請看周與召同著¶
萬世勲¶
　　次韻留别陳大㕘宗理¶
久交意綢繆逺别情放宕風日揚輕暖江山麗形狀多¶
君志絶人名檢不少䘮制科奮登庸衣繡侍天仗祥刑¶
<pb:KR4e0107_WYG_001-27b>¶
筆囘春按部氣消瘴出㕘幾名藩在在茂聲望教養功¶
已成羣盜孰能抗惟公一去來民俗繫升降至今西川¶
人萬口感君貺身休林樹間功勒彛鼎上離懐何足冩¶
髙義曷敢忘况辱餞送詞絶妙是宫樣心閒學愈進氣¶
老句彌壯達士冠鄉評吉人永神相萬里遥遥心相思¶
隔天壤¶
　　次韻留别祝大㕘惟清¶
金門同待漏紫塞同行春倐忽三十年流光如隔晨君¶
<pb:KR4e0107_WYG_001-28a>¶
昔總邊賦與我嘗相因籌謀鼓士氣談笑清邊塵我有¶
朝天行送别桑乾津桑乾水清淺難垂任子綸還期釣¶
東溟斯得横海鱗君乃獨勇退風節超羣倫金帶横緋¶
袍還鄉叙交親湖山稱雅志詩酒娛閒身良㑹屢見招¶
義氣髙雷陳君雖樂取友我豈能輔仁而今忽逺違相¶
望如參辰贈我有佳製鏘然鳴韶鈞陽春和誠難魚目¶
慚混珍¶
　　善慶堂為祝大㕘賦¶
<pb:KR4e0107_WYG_001-28b>¶
玉音褒先徳華扁侈上恩掲之君子堂瞻仰無朝昏我¶
聞先大夫徳善夙所敦積累既云厚衍慶遺後昆卓哉¶
人中英擢第登黄門獻納著勞績進秩㕘名藩政成帝¶
簡知封制出天閽榮恩不及養此恨那可論羮牆見形¶
容水木思本源流澤不可忘扁此示子孫子孫亦知感¶
孝養隆所尊題詩表世美聲光耀乾坤¶
　　劉僉憲廷美小洞庭十景¶
　　　隔凡洞(泂庭林屋洞天中有大書隔凡二/字鑱之石上小洞因效之以名)¶
<pb:KR4e0107_WYG_001-29a>¶
林屋洞天好似不通人寰君家小石巖亦在雲水間紅¶
塵自南陌樂事非東山辭榮休此中世事無相關¶
　　　題名石(古之文士遊名山必有題咏小山雖不/足觀而徐武功陳祭酒諸公亦甞來遊)¶
　　　　(各有絶句/以題其石)¶
小山石竒絶諸老心所耽翰墨題姓名視古亦何慚退¶
之天封宫子瞻仙遊潭紗籠謹蔽䕶千古留美談¶
　　　撚髭亭(珏嘗學詩即山之西麓開亭曰撚髭粗/句多於此搆成葢取盧延遜吟安一箇)¶
　　　　(字撚斷幾/莖髭之句)¶
<pb:KR4e0107_WYG_001-29b>¶
閒亭恣吟情起坐不自省霜髭時復撚得句欲清警神¶
遊李杜壇思入陶謝境家聲占詩豪誰敢更歌郢¶
　　　臥竹軒(莫笑田家老瓦盆自從盛酒長兒孫傾/銀注玉驚人眼共醉終同卧竹根杜少)¶
　　　　(陵詩也小山東搆軒於叢竹中號以卧竹酒/闌賓散時醉卧林下則知少陵之詩不我欺)¶
　　　　(也/)¶
作軒當竹林客至延入坐酒闌客散去高枕竹根臥伯¶
倫興方豪子美詩謾和自笑塵中人如君有誰箇¶
　　　蕉雪坡(唐王摩詰嘗畵袁安卧雪圖有雪中芭/蕉盖其人物瀟洒意到便成不拘小節)¶
<pb:KR4e0107_WYG_001-30a>¶
　　　　(也珏亦嘗有志/繪事故名其坡)¶
摩詰畫已神意到不拘束雪中芭蕉樹相應如碧玉惟¶
君妙丹青下筆絶塵俗林坡足揮掃輞川圖可續¶
　　　鵝羣沼(晉王逸少觀鵝而得腕法之妙山隂道/士嘗舉鵝相贈珏學書久而未成因名)¶
　　　　(其沼以著景仰/昔賢之私云)¶
學書宗右軍放鵝滿清沼觀鵝得腕法妙出人意表墨¶
池洗未涸蘭亭臨已了揮灑滿世間誰言晉書少¶
　　　春香窟(以刺梅木香雜品花卉結成一室/花時宴坐其中幽香襲人可愛)¶
<pb:KR4e0107_WYG_001-30b>¶
花樹結成幄花時香逺聞主翁來宴坐百和常芬芬燕¶
寢閒自凝朝衣不須薰笑彼沈檀亭豪奢何足云¶
　　　嵗寒窩(以檜柏結成之嵗徂則蒼翠欝然/用是名窩葢重其有後凋之操也)¶
萬卉盡凋落檜柏猶蒼蒼愛兹嵗寒操結窩與徜徉直¶
幹並凌雲真心同耐霜堪憐梁棟材未得登廟堂¶
　　　橘子林(山之四旁/皆植橘柚)¶
繞山種橘樹枝葉團隂森霜後熟纍纍萬顆垂黄金江¶
陵莫専美龍陽已成林摘來贈親友羲帖不須臨¶
<pb:KR4e0107_WYG_001-31a>¶
　　　藕花洲(山下有洲/皆植蓮)¶
種藕繞芳洲藕生緑荷長南風催花發十里聞清香飲¶
客折碧筩解酲啗雪霜眷言君子心千古同芬芳¶
　　桂山詩¶
桂山何竒哉峰巒起平地星羅數百里像物非一類列¶
柱擎空高圍屏障天翠尖分筆格巧稜削劍鋒利海螺¶
爭獻新玉笋並呈瑞重巖垂萬象深洞容百騎河變梁¶
猶存關徙門未閟還多怪異狀物類無可譬石罅㵼寒¶
<pb:KR4e0107_WYG_001-31b>¶
泉清響更幽致丹青筆雖妙圖畫良不易想當開闢時¶
清濁各奠位精華妙凝結旁礴隠深粹洪水滔天流壅¶
土日消墜巋然不可動㕘雜如布置儒先歴覽多載籍¶
有題識仙都鴈蕩景角勝須在次始知寰中山竒絶更¶
無二所惜在荒逺世人少瞻視我慚本書生承乏當閫¶
寄提兵靖百越黽勉幸成事性愛山水遊羈絆弗能遂¶
故兹佳勝境六載始一至駭目驚心神欲去還黙記豈¶
徒玩物理亦欲長仁智况逢休明時徳化廣漸被九州¶
<pb:KR4e0107_WYG_001-32a>¶
安耕鑿四海息烽燧乘閒此遊觀冠葢總賢使相與片¶
時樂感激知所自走筆題新詩磨厓刻深字非追浯溪¶
頌聊補桂林志¶
　　知止為鄉人陸仲璣題¶
我嘗戒盛滿深恐近危辱因之號知菴恒警知止足陸¶
生江湖士何苦志亦篤生嘗從我游我識此心曲世業¶
甘自守分外非所欲茍求若臨淵却歩如執玉好禮極¶
清致親賢異流俗保終誠徳人煩生尚加勗¶
<pb:KR4e0107_WYG_001-32b>¶
　　成化七年秋八月自梧州出巡至平樂歴諸險灘¶
　　憫舟子勞甚感嘆有作手書于郡學示知音者¶
樓船發蒼梧江水何湯湯清灣不時轉石灘險非常顯¶
伏羅虎兕㕘錯森劍鋩砰轟地出雷沸騰釜揚湯夾岸¶
山壁立澗谷縁其傍深&KR0541;力難為無路兼無梁引纜既¶
弗能操槳亦有妨篙師極力進羣呌如發狂道甫逾半¶
千灘數百十長繼旬始能達疲憊已莫當雇直僅足食¶
曷有贏餘粮所幸得無虞勞損不自傷長江有巨賈連¶
<pb:KR4e0107_WYG_001-33a>¶
舟竪危檣開帆趂好風破浪飛汪洋無煩役心力倐至¶
千里疆得售重利還里閭誇富强一時或不戒傾摧見¶
災殃乃知覆載間人事誠𦕈茫淹速雖靡同夷險未易¶
量因之發警悟省已益不遑盡瘁固所甘幸致非所望¶
循理聽自然終始永弗忘¶
　　道崇徳將走謝夏大理掣肘興闌中止(甲午十月/九日也)¶
别去忽五月悠悠勞我情相望纔咫尺何如難合并推¶
窗看明月月落參已横公事未易了悵然憶平生¶
<pb:KR4e0107_WYG_001-33b>¶
感君極愛我新句累百言一筆不茍簡兼之叙寒暄當¶
宁眷老成相將入詞垣為草嚇蠻書壯觀顏平原¶
　¶
　¶
　¶
　¶
　¶
　襄毅文集巻一¶
